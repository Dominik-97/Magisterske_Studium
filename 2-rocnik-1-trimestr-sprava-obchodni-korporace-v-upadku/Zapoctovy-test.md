# Otázka 1

> Formy a rizika podnikání prostřednictvím variabilních nástrojů a motivace k jejich volbě (individuální, societní, joint ventures, osobní společnosti, kapitálové společnosti, fundace atd.). Pojem residuálního vlastníka při chování dlužníka v úpadku (zájem společníků, stakeholderů, veřejné moci, věřitelů, společný zájem věřitelů atd.).

Otázky (Kontrolní otázky):

Student bude umět vymezit, jaká rizika jsou spojena s jednotlivými formami podnikání.


1. Jaká jsou rizika podnikání pro společníky spojená s podnikáním v rámci osobních společností? - **Zodpovězeno**
2. Co je to joint venture? - **Zodpovězeno**
3. V jakém rozsahu mohou podnikat fundace? - Jejím hlavním účelem nesmí být podníkání - **Zodpovězeno**
4. Co je to test insolvence? - **Zodpovězeno**
5. Co je to rozvahový test? - **Zodpovězeno**

## Prameny právní úpravy

- Zákony:
  - Zák. č. 182/2006 Sb., insolvenční zákon
  - Zák. č. 312/2006 Sb., o insolvenčních správcích
  - Zák. č. 191/2020 Sb., o zmírnění dopadů pandemie COVID-19
  - Zák. č. 90/2012 Sb., o obchodních korporacích
  - Zák. č. 89/2012 Sb., občanský zákoník
  - Zák. č. 40/2009 Sb., trestní zákoník
- Vyhlášky (nedůležité)
  - Vyhl. č. 311/2007 Sb.,
  - 312/2007 Sb.,
  - 313/2007 Sb.,
  - 314/2007 Sb.,
  - 190/2017 Sb.,
  - 191/2017 Sb.,
  - 121/2019 Sb.,
  - 193/2019 Sb.
- Prameny právní úpravy EU:
  - Nařízení
    - Nařízení č. 2015/848/EU o insolvenčním řízení (přepracované znění)
  - Judikatura SD EU

## Variabilní nástroje obchodní politiky

Využití variabilních nástrojů obchodní politiky jako způsobu předcházení úpadku

- loajalita zákazníků
  1. věrnostní systémy
  2. kvalita poskytovaného zboží a služeb
  3. zákaznický servis
- cenová strategie
- marketingové průzkumy

## Oblasti

### Právní formy

- Standardní právnické osoby,
- fyzická osoba podnikatel (živnostenské a neživnostenské podnikání) - pro obchodní korporace nerelevantní,
- formy podnikání bez právní subjektivity (příkladem může být svěřenský fond, či spolupráce prostřednictvím society).

#### Standardní právnické osoby

Rozlišujeme:

- veřejnoprávní osoby,
- soukromoprávní osoby.

V rámci tohoto předmětu jsou důležité pouze soukromoprávní právnické osoby, ty rozlišujeme na:

- soukromoprávní korporace - společenství osob:
  - spolky,
  - obchodní korporace:
    - obchodní společnosti:
      - evropská společnost,
      - a.s. - kapitálová společnost,
      - s.r.o - kapitálová společnost,
      - v.o.s. - osobní společnost,
      - komanditní společnost - osobní společnost.
    - družstva,
- fundace - společenství majetku:
  - nadece,
  - nadační fondy,
- ústavy (a přetrvávající o.p.s.) - společenství osob a majetku.

> ***TODO:*** Přidat základní organizační strukturu

Organizační struktura pro soukromoprávní organizace, fundace a ústavy:

- spolek
  - nejvyšší orgán: členská schůze,
  - statutární orgán: kolektivní - výbor, nebo individuální - předseda,
  - další možné orgány stanovené ve stanovách, například kontrolní a rozhodčí komise
- a.s.
  - dualistický systém:
    - nejvyšší orgán: valná hromada,
    - statutární orgán: představenstvo,
    - kontrolní orgán: dozorčí rada,
  - monistický systém:
    - nejvyšší orgán: valná hromada,
    - statutární orgán: správní rada a statutární ředitel
- s.r.o.
  - nejvyšší orgán: valná hromada - všichni společníci,
  - statutární orgán: jednatelé,
  - kontrolní orgán: dozorčí rada
- v.o.s.
  - statutární orgán: všichni společníci
- k.s.
  - společníci:
    - komplementáři - ručí neomezeně, faktický statutární orgán
    - komanditisté - ručí do výše svého nesplaceného vkladu
- družstvo (SVJ):
  - nejvyšší orgán: členská schůze,
  - statutární orgán: představenstvo,
  - kontrolní orgán: kontrolní komise
- nadace:
  - statutární orgán: správní rada
  - kontrolní orgán: dozorčí rada, nebo revizor
- nadační fond:
  - statutární orgán: správní rada
  - kontrolní orgán: revizor
- ústav:
  - statutární orgán: ředitel ústavu,
  - nejvyšší orgán: správní rada,
  - kontrolní orgán: dozorčí rada
- o.p.s.
  - statutární orgán: ředitel společnosti,
  - nejvyšší orgán: správní rada,
  - kontrolní orgán: dozorčí rada

> Rozdíl mezi kapitálovou a osobní společností: společníci v osobní společnosti ručí za závazky společnosti z části, nebo celým svým majetkem, zatímco společníci v kapitálových společnostech ručí za závazky společnosti omezeně, standardně do výše vkladu.

Krom výše vytyčených forme právnických osob existuje mnoho dalších osob, které jsou dále upraveny v českém právním řádu, vzhledem k předmětu však nejsou důležité, několik příkladů zahrnuje:

- církev,
- náboženská společnost,
- evidovaná právnická osoba,
- společenství vlastníků jednotek
- družstvo etc.

Rozvedené příklady právnických osob je možné nalézt [zde](https://cs.wikipedia.org/wiki/Pr%C3%A1vnick%C3%A1_osoba).

S ohledem na výše zmíněné právní formy podnikání se však podnikatel může rozhodnout operovat s rizikem prostřednictvím jedním z mnoha způsobu podnikání:

Formy podnikání můžeme dělit na:

1. individuální - například podnikatel FO - OSVČ,
2. societní - societa dle OZ, obligační sdružení bez právní subjektivity, tichá společnost, tichý společník - závazkový vztah,
3. joint ventures - dva subjekty poolnou resources a založí další subjekt, ale zařadil bych sem i holding,
4. osobní společnosti - v.o.s., k.s.,
5. kapitálové společnosti - s.r.o., a.s.,
6. fundace - nadace a nadační fond

#### Podnikání prostřednictvím variabilních nástrojů

Jaké druhy jsou druhy podnikání, respektive osob, které by se na podnikání mohli podílet jsme si shrnuli výše. Krom samotné právní formy, pod kterou bude subjekt podnikat je dále potřeba se rozhodnout, jakou formou bude podnikat, respektive participovat na ekonomické činnosti své, nebo jiného subjektu.

Základní způsobem může být podnikání individuální, a to jak ve formě podnikání jako fyzická osoba, tak i ve formě právnické osoby (pro tento příklad nebudeme uvažovat jiné formy podnikání). Individuální podnikání by tedy zahrnovalo klasické způsoby podnikání upravené v zákoně, tedy například založení s.r.o., založení a.s., založení v.o.s a započení podnikání - tyto formy jsou považované za individuální, ačkoli zákon stanovuje specifické případy, kdy musí být zakladatelů více (například osobní společnost komanditní - minimálně 2), přesto se však jedná do určité míry o individuální podnikání, nebož ekonomická činnost se váže přímo na subjekt, prostřednictvím kterého se podniká. Podniká se tedy napřímo.

Rizika, ale i benefity se v tomto případě vážou přímo na subjekt - v případě povedeného záměru je tak zisk standardně vyšší, ale jsou standardně vyšší i rizika. Stejně tak začít s businessem individuálně může být složitější.

Krom individuálního podnikání, tak existuje spoustu jiných forem, prostřednictvím kterých může subjekt participovat na ekonomické činnosti.

### Pojem residuálního vlastníka

Jedná se o stratifikaci vlastnictví:

Rozlišujeme:

1. Formálního vlastníka - jedná se o konečného vlastníka, standardně někoho, kdo je zapsát v registru - společník,
2. Faktického vlastníka - jedná se o správce, tedy o někoho, kdo se reálně stará o fungování subjektu (například zastoupení, prokura) - může zde vznikat zásadní problém vlastníka (formální vlastník) a správce (faktický vlastník),
3. Residuálního (ekonomického) vlastníka - vlastník, kterému náleží užitek ze subjektu, standardně jím je formální vlastník, pokud má však subjekt dluhy, stávají se ekonomickými vlastníky věřitelé - toto má zásadní dopad do insolvenčního řízení, kdy po vyhlášení úpadku (fakticky i před ním) se stávají ekonomickými vlastníky přihlášení věřitelé.

**Příklad**:

Akciová společnost:

- formální vlastník: nejvyšší orgán - valná hromada,
- faktický vlastník: statutární orgán - představenstvo - správce,
- residuální (ekonomický) vlastník:
  - v běžném případě formální vlastníci - dividenda,
  - při předlužení - věřitelé - například banka.

### Zájmy zainteresovaných subjektů (viz stratifikace vlastnictví)

Rozlišujeme mezi zájmy:

- Společníků (Shareholderů - vlastní share, zájem na výkonu společnosti především kvůli zhodnocení jeho majetku)
- Stakeholderů (Zájem na výkon společnosti i pro ostatní důvody, než zhodnocení jejího majetku)
  - vnitřních stakeholderů - subjekty uvnitř subjektu - zaměstnanci, manažeři a samotní shareholdeři,
  - vnějších stakeholderů - subjekty mimo subjektu - investoři, věřitelé, zákazníci (odběratelé), dodavatelé, lidé žijící v okolí subjektu etc.
- Orgánů veřejné moci
- Věřitelů
  - jednotlivých věřitelů
  - společným zájmem věřitelů (viz otázka číslo 2 a základní pojmy)

### Test insolvence

Doslovná povinnost aplikace testu insolvence vyplývá pouze z § 40 zákona o obchodních korporacích (dále jen ZOK) v rámci distribuce majetku společnosti, avšak ZOK předpokládá jeho užití i v rámci běžné podnikatelské činnosti, a to v rámci povinnosti statutárního orgánu odvracet úpadek společnosti. Statutární orgán má povinnost aplikovat test insolvence ve stanovených případech (například při rozdělení zisku, pokud společnosti hrozí úpadek - povinnost podat insolvenční návrh atd.).

Test insolvence má dvě složky (viz účetní závěrka - rozvaha, výkaz zisku a ztrát, přehled o peněžních tocích - cash flow, přehled o změnách vlastního kapitálu, příloha k účetní závěrce):

1. Test předlužení (rozvahový test)
2. Test likvidity

#### Rozvahový test

Rozvahový test vyplývá z toho, zda jsou splněny podmínky předlužení.

#### Test likvidity

Test likvidity vyplývá z toho, zda jsou splněny podmínky platební neschopnosti.

## Výběr obchodní společnosti

Při výběru obchodní společnosti jako formy podnikání je třeba zvažovat, zda a v jakém rozsahu ručí společníci za závazky společnosti.

Rozdíl spočívá zejména mezi osobními a kapitálovými společnostmi.

### Veřejná obchodní společnost

§ 95/1 ZOK

Veřejná obchodní společnost je společnost alespoň dvou osob, které se účastní na jejím podnikání nebo správě jejího majetku a ručí za její dluhy společně a nerozdílně.

### Komanditní společnost

§ 118/1 ZOK

Komanditní společnost je společnost, v níž alespoň jeden společník ručí za její dluhy omezeně (dále jen "komanditista") a alespoň jeden společník neomezeně (dále jen "komplementář").

### Společnost s ručením omezeným

§ 132/1 ZOK

Společnost s ručením omezeným je společnost, za jejíž dluhy ručí společníci společně a nerozdílně do výše, v jaké nesplnili vkladové povinnosti podle stavu zapsaného v obchodním rejstříku v době, kdy byli věřitelem vyzváni k plnění.

### Akciová společnost

§ 243/1 ZOK

Akciovou společností je společnost, jejíž základní kapitál je rozvržen na určitý počet akcií.

### Fundace

§ 303 OZ

Fundace je právnická osoba vytvořená majetkem vyčleněným k určitému účelu. Její činnost se váže na účel, k němuž byla zřízena.

Fundace se dělí na:

- a) Nadace
- b) Nadační fondy

#### Nadace

§ 306/1,2 OZ

(1) Zakladatel zakládá nadaci k trvalé službě společensky nebo hospodářsky užitečnému účelu. Účel nadace může být veřejně prospěšný, spočívá-li v podpoře obecného blaha, i dobročinný, spočívá-li v podpoře určitého okruhu osob určených
jednotlivě či jinak.
(2) Zakazuje se založit nadaci za účelem podpory politických stran a hnutí nebo jiné účasti na jejich činnosti. Zakazuje se založit nadaci sloužící výlučně výdělečným cílům (podnikání). …

§ 307/1 OZ

(1) Nadace může podnikat, pokud podnikání představuje pouhou vedlejší činnost a výtěžky podnikání slouží jen k podpoře jejího účelu; nadace však podnikat nesmí, pokud to zakladatel v nadační listině vyloučil. Za stejných podmínek může nadace převzít vedení obchodní společnosti.

#### Nadační fond

§ 394 OZ

(1) Zakladatel zakládá nadační fond k účelu užitečnému společensky nebo hospodářsky.

Nadační fond je na rozdíl od nadace jednodušší na založení, administrativu i správu a nemá povinný nadační kapitál. NF nemusí mít narozdíl od nadace trvalou povahu.

# Otázka 2

> Motivace a očekávání při správě korporace a ex ante význam insolvenčního práva (existence
hrozícího úpadku, hospodářské nedostatečnosti, moratoria, zajištění apod.).

Otázky (Kontrolní otázky):

Student se seznámí se strukturou právní úpravy insolvenčního práva. Student bude schopen uvést, jaké jsou zákonem stanovené předpoklady hrozícího úpadku. Student bude znát podmínky vyhlášení moratoria.

1. Jak lze zjistit při správě obchodní korporace existenci hrozícího úpadku? - **Zodpovězeno**
2. Jak lze zjistit při správě obchodní korporace, že nastala hospodářská nedostatečnost? - Správným nastavením compliance, testy insolvence - **Zodpovězeno**
3. Jaké jsou obsahové náležitosti návrhu na moratorium? - **Zodpovězeno**
4. V jaké lhůtě může podat návrh na vyhlášení moratoria dlužník? - 7 dní - **Zodpovězeno**
5. V jaké lhůtě může podat návrh na vyhlášení moratoria věřitel? - 15 dní - **Zodpovězeno**

## Motivace a očekávání při správě korporace

## Ex ante význam insolvenčního práva

### Co je insolvenční právo?

Otázku poskytuje §1 Předmět úpravy:

> Tento zákon upravuje
> a) řešení úpadku a hrozícího úpadku dlužníka soudním řízením některým ze stanovených způsobů tak, aby došlo k uspořádání majetkových vztahů k osobám dotčeným dlužníkovým úpadkem nebo hrozícím úpadkem a k co nejvyššímu a zásadně poměrnému uspokojení dlužníkových věřitelů,
> b) oddlužení dlužníka.

Subsidiárně je možné použít občanský soudní řád a zákon o zvláštních řízeních soudních.

Věcnou příslušnost mají krajské soudy.

Místní příslušností je obecně místní soud dlužníka.

### Základní pojmy pro pochopení insolvenčního práva:

- insolvenční řízení (insolvence): soudní řízení - předmět je dlužníkův úpadek, nebo hrozící úpadek a způsob jeho řešení,
- insolvenční soud: soud u kterého probíhá insolvenční řízení,
- insolvenční návrh: jedná se o návrh na zahájení insolvenčního řízení podaný soudu,
- incidenční spor: spor v rámci insolvenčního řízení podle zákona, projednává ho insolvenční soud,
- majetková podstata: majetek dlužníka určený k uspokojení věřitelů - zapisuje se do soupisu majetkové podstaty, zjišťuje se majetková podstata (neplatnost a neúčinnost právních jednání - nakládání s majetkovou podstatou - která zásadně mění jeho výši)
- osoba s dispozičními oprávněními: osoba oprávněná nakládat s majetkovou podstatou,
- zajištěný věřitel: věřitel jehož pohledávka je zajištěna majetkem, který spadá do majetkové podstaty
- přihláška pohledávky: procesní úkon přihlášení pohledávky do insolvenčního řízení
- insolvenční rejstřík: rejstřík obsahující údaje podle insolvenčního zákona, vede ho příslušný rejstříkový soud - krajský,
- společný zájem věřitelů: zájem věřitelů nadřazený jejich individuálním zájmům,
- fianční instituce: banky etc., stanovené zákonem.

### Co je to úpadek, kdy je dlužník v úpadku?

Aby mohl soud rozhodnout o způsobu úpadku v insolvenční řízení rozhoduje soud, zda je dlužník v **úpadku**, být v úpadku je tedy základní prerekvizitou pro to, aby mohl soud rozhodnout o způsobu úpadku.

Úpadek je neschopnost dlužníka platit své závazky více věřitelům řádně a včas.

Existují dvě, respektive tři formy úpadku:

- platební neschopnost - FO, PO, podnikatel, - jedná se o test insolvence, test cash flow
  - více věřitelů,
  - **peněžité** závazky více než 30 dní po splatnosti,
  - tyto závazky není schopen plnit (tento bod je fingován, viz bod níže) - pokud se jedná o podnikatele, neplatí, že není schopen plnit své závazky, jestliže rozdíl mezi výší jeho splatných peněžitých závazků a výší jeho disponibilních prostředků - mezera krití, je nižší než jedna desetina - buď současně, nebo výhledově, 
- předlužení - PO, FO podnikatel, - jedná se o test předlužení, rozvahový test
  - více věřitelů,
  - souhrn jeho závazků (nikoli jen splatných) převyšuje hodnotu jeho majetku - hodnotí se i vzhledem k budoucímu vývoji majetku,
- hrozící úpadek,
  - lze-li se zřetelem ke všem okolnostem důvodně předpokládat, že dlužník nebude schopen řádně a včas splnit podstatnou část svých peněžitých závazků.

#### Platební neschopnost, fingování neschopnosti plnit

O platební neschopnost se jedná jestliže dlužník:

- zastavil platby podstatné části svých peněžitých závazků, nebo
- je neplní po dobu delší 3 měsíců po lhůtě splatnosti, nebo
- není možné dosáhnout uspokojení některé ze splatných peněžitých pohledávek vůči dlužníku výkonem rozhodnutí nebo exekucí, nebo
- nesplnil povinnost předložit seznamy uvedené v § 104 odst. 1, kterou mu uložil insolvenční soud - tedy předložit seznam veškerého svého majetku včetně svých pohledávek.

#### Hrozící úpadek

§ 97/7 IZ

Insolvenční návrh je oprávněn podat dlužník nebo jeho věřitel; jde-li o hrozící úpadek, může insolvenční návrh podat jen dlužník.

§ 3/5 IZ

O hrozící úpadek jde tehdy, lze-li se zřetelem ke všem okolnostem důvodně předpokládat, že dlužník nebude schopen řádně a včas splnit podstatnou část svých peněžitých závazků.

### Způsoby řešení úpadku

Způsoby řešení úpadků jsou tři druhy, **sanační** a **likvidační** a **zvláštní způsoby řešení úpadku** - vyhlašuje se rozhodnutím ve formě usnesení, přičemž opravné prostředky nejsou standardně přípustné, pokud zákon nestanoví jinak:

- sanační:
  - oddlužení - FO, PO nepodnikající,
  - reorganizace - podnikatel,
- likvidační,
  - konkurz - všichni a
- zvláštní způsoby řešení úpadku (likvidační),
  - nepatrný konkurz - všichni,
  - úpadek finančních institucí - finanční instituce.

### Zásady insolvenčního práva

- Spravedlivé vyrovnání (zákaz nespravedlivého poškození, nebo zvýhodnění kteréhokoliv z věřitelů),
- rychlost,
- hospodárnost,
- co nejvyšší uspokojení věřitelů,
- rovnost věřitelů,
- nemožnost omezení práv nabytích v dobré víře,
- zákaz jednání vedoucího k uspokojení pohledávek mimo insolvenční zákon, ledaže to povoluje zákon,
- jednotnost - další insolvenční návrh - přistoupení k řízení,
- prevence úpadku,
- pluralita způsobů řešení úpadku,
- jednotnost řízení,
- a další, příklady:
  - oddělení obecné a zvláštní úpravy
  - principy, kterými se řídí insolvenční rejstřík
  - rovnost věřitelů
  - ochrana práv věřitelů nabytých v dobré víře
  - kombinuje prvky nalézacího řízení a vykonávacího řízení, jakož i prvky řízení sporného a nesporného
  - zásada hospodárnosti řízení
  - zásada exkluzivity (výlučnosti) insolvenčního řízení
  - zásada veřejnosti
  - ochrana dobrých mravů

### Výjimky z působnosti zákona

- stát,
- územní samosprávný celek,
- ČNB,
- VZP,
- Garanční systém finančního trhu a jím spravované fondy,
- Garanční fondy obchodníků se cennými papíry,
- veřejnou VŠ,
- PO pokud se stát, nebo ÚSC před zahájením IZ zaručil za její dluhy, nebo její dluhy převzal,
- finanční instituce po dobu co mají licenci,
- zdravotní pojišťovnu zřízenou podle zvláštního předpisu po dobu co mají licenci,
- politickou stranu nebo hnutí v době voleb.

### Procesní subjekty:

Procesními subjekty podle tohoto zákona jsou:

1. insolvenční soud,
2. dlužník (účastníci řízení, vedlejší účastenství je přípustné),
3. věřitelé, kteří uplatňují svá práva vůči dlužníku,
4. insolvenční správce, popřípadě další správce,
5. státní zastupitelství, které vstoupilo do insolvenčního řízení nebo do incidenčního sporu, a
6. likvidátor dlužníka.

### Úvěrové financování

Insolvenční správce může pro udržení nebo obnovení provozu podniku, který je součástí majetkové podstaty, uzavřít za obvyklých obchodních podmínek smlouvy o úvěru a smlouvy obdobné, jakož i smlouvy na dodávky energií11) a surovin, včetně smluv o zajištění splnění těchto smluv (dále jen "úvěrové financování").

### Věřitelské orgány

- schůze věřitelů - nejvyšší orgán věřitelů,
- věřitelský výbor - pokud je přihlášených více než 50 věřitelů - věřitelská schůze stanovuje, jaké má působnost (má i zákonem stanovenou působnost), a jakou působnost vyhrazuje sama sobě,
- zástupce věřitelů - není li volba věřitelského výboru povinná, může být zvolen, ustanovení o věřitelském výboru na něj platí obdobně - ustanovuje se v rámci nepatrného konkurzu, nebo tam kde je méně než 50 věřitelů.

### Průběh insolvence

- Lze zahájit pouze na návrh, zahajuje se dnem kdy dojde návrh na zahájení insolvenčního řízení pokud ho podává dlužník a chce dosáhnout odlužení, musí rovněž připojit návrh na oddlužení.
- Návrh může podat dlužník, nebo věřitel, jde-li o hrozící úpadek, může jej podat pouze dlužník.
- Dlužník (popřípadě zákonní zástupci dlužníka, jeho statutární orgán a likvidátor), který je právnickou osobou nebo fyzickou osobou - podnikatelem, je povinen podat insolvenční návrh bez zbytečného odkladu poté, co se dozvěděl nebo při náležité pečlivosti měl dozvědět o svém úpadku. Tuto povinnost má i tehdy, byl-li pravomocně zastaven výkon rozhodnutí prodejem jeho podniku nebo exekuce podle zvláštního právního předpisu4) proto, že cena majetku náležejícího k podniku nepřevyšuje výši závazků náležejících k podniku; to neplatí, má-li dlužník ještě jiný podnik.
- Pokud osoba, která měla podat návrh (viz přeechozí bod) takto neučinila, odpovídá věřiteli za škodu nebo jinou újmu, kterou způsobí porušením této povinnosti - lze se jí zprostit (pokud by porušení nemělo vliv na konečný rozsah částky vydané k uspokojení věřitelů, nebo že tuto povinnost nesplnila vzhledem ke skutečnostem, které nastaly nezávisle na její vůli a které nemohla odvrátit ani při vynaložení veškerého úsilí, které lze po ní spravedlivě požadovat).

Soud může návrh posoudit v takzvaném **předběžném posouzení insolvenčního návrhu podaného věřitelem**, ten se nemusí okamžitě zveřejňovat v insolvenčním rejstříku (například v případě podezření na šikanózní podání).

Pokud se nejedná o bod výše, uveřejní insolvenční soud oznámení o zahájení insolvenčního řízení v insolvenčním rejstříku.

Navrhovatel (věřitel) musí složit zálohu na náklady insolvenčního řízení.

#### Účinky spojené se zahájením řízení

- pohledávky nemohou být uplatněny žalobou, lze-li je uplatnit přihláškou,
- uplatnění ráva ze zajištění podléha podmínkám zákonu,
- výkon rozhodnutí či exekuci lze nařídit nebo zahájit, nelze ji však provést (mimo případy stanovené zákonem),
- nakládání s majetkovou podstatou (podstatné změny) - mimo zákonem stanovené výjimky,
- soud může rozhodnout o předběžném opatření - například dodatečné omezení dlužníka v dispozici s majetkem náležejícím do majetkové podstaty,
- a další body.

#### Moratorium

§ 115 IZ

Dlužník, který je podnikatelem, může do 7 dnů od podání insolvenčního návrhu, a jde-li o insolvenční návrh věřitele, do 15 dnů od jeho doručení insolvenčním soudem, navrhnout insolvenčnímu soudu vyhlášení moratoria; toto právo nemá právnická osoba v likvidaci.

Moratorium je účinné od okamžiku zveřejnění rozhodnutí o jeho vyhlášení v insolvenčním rejstříku a trvá po dobu uvedenou v návrhu na moratorium, nejdéle však 3 měsíce.

Insolvenční soud může na návrh dlužníka prodloužit moratorium nejdéle o 30 dnů, jestliže dlužník k takovému návrhu připojí ke dni podání návrhu aktualizovaný seznam závazků a písemné prohlášení většiny jeho věřitelů, počítané podle výše jejich pohledávek, že s prodloužením moratoria souhlasí; podpisy věřitelů na tomto prohlášení musí být úředně ověřeny.

§ 120 IZ

(1) Po dobu trvání moratoria nelze vydat rozhodnutí o úpadku.

(2) Není-li dále stanoveno jinak, po dobu trvání moratoria zůstávají zachovány účinky spojené se zahájením insolvenčního řízení.

K návrhu na vyhlášení moratoria musí navrhovatel připojit listiny a seznamy, poslední účetní závěrku a seznamy většiny jeho věřitelů, že s vyhlášením moratoria souhlasí.

Návrh dále musí obsahovat všechny skutečnosti, které odůvodňují vyhlášení moratoria.

**Účinky moratoria:**

1. Závazky bezprostředně souvisící se zachováním provozu podniku vzniklé v posledních 30 dnech před vyhlášením moratoria nebo po něm je dlužník po dobu trvání moratoria oprávněn hradit přednostně před dříve splatnými závazky.
2. Smlouvy na dodávky energií a surovin, jakož i další smlouvy o dodávkách zboží a služeb, které ke dni vyhlášení moratoria trvaly alespoň po dobu 3 měsíců, nemůže druhý účastník smlouvy po dobu trvání moratoria vypovědět nebo od nich odstoupit pro prodlení dlužníka s placením úhrady za zboží nebo služby, ke kterému došlo před vyhlášením moratoria, nebo pro zhoršení majetkové situace dlužníka, hradí-li dlužník na základě těchto smluv řádně a včas alespoň závazky podle odstavce 1.
3. Započtení vzájemných pohledávek dlužníka a věřitele není po dobu trvání moratoria přípustné, ledaže insolvenční soud určí jinak předběžným opatřením. To platí i tehdy, jestliže zákonné podmínky tohoto započtení byly splněny před vyhlášením moratoria.

#### Rozhodnutí o úpadku

Insolvenční soud vydá rozhodnutí o úpadku, je-li osvědčením nebo dokazováním zjištěno, že dlužník je v úpadku nebo že mu úpadek hrozí.

Může tedy rozhodnout, že:

- byl zjištěn úpadek dlužníka,
- nebyl zjištěn úpadek dlužníka,
- soud zamítne/odmítne návrh.

#### Účinky spojené s rozhodnutím o úpadku

- předběžná opatření trvají, soud je však může změnit,
- započtení je upraveno pravidly zákony,
- přerušují se zákonem stanovené druhy řízení,
- zakazuje se vydat rozhodnutí ve stanovených druzích řízení, jako například v rozhodčím řízení,
- nelze zahájit nová řízení týkající se pohledávek a jiných právech týkajících se majetkové pdostaty dlužníka,
- nelze nařídit a zahájit výkon rozhodnutí, nebo exekuci,
- odvolání je přípusté jenom ze strany dlužníka, pokud návrh podal věřitel.

#### Jiná rozhodnutí o insolvenčním návrhu

Mimo zahájení řízení a rozhodnutí o úpadku je možné:

Jinými rozhodnutími o insolvenčním návrhu jsou

- odmítnutí insolvenčního návrhu pro vady nebo pro zjevnou bezdůvodnost,
- zastavení řízení pro nedostatek podmínky řízení, který nelze odstranit nebo který se nepodařilo odstranit, nebo pro zpětvzetí insolvenčního návrhu,
- zamítnutí insolvenčního návrhu (rozhodnutí o tom, že dlužník není v úpadku).

### Stanovení způsobů řešení úpadku

1. Insolvenční soud spojí s rozhodnutím o úpadku rozhodnutí o prohlášení konkursu, je-li dlužníkem osoba, u které tento zákon vylučuje řešení úpadku reorganizací nebo oddlužením.
2. Jestliže dlužník společně s insolvenčním návrhem, ve kterém jako způsob řešení úpadku navrhuje reorganizaci, předloží reorganizační plán přijatý alespoň polovinou všech zajištěných věřitelů, počítanou podle výše jejich pohledávek, a alespoň polovinou všech nezajištěných věřitelů, počítanou podle výše pohledávek, spojí insolvenční soud s rozhodnutím o úpadku i rozhodnutí o způsobu řešení úpadku.
3. Jestliže dlužník společně s insolvenčním návrhem podá návrh na povolení oddlužení, spojí insolvenční soud s rozhodnutím o úpadku i rozhodnutí o způsobu řešení úpadku.

#### Uspokojování pohledávek a druhy pohledávek

Věřitelé, kteří své pohledávky uplatňují podáním přihlášky, se uspokojují v závislosti na způsobu řešení úpadku, a to rozvrhem (v rozvrhovém usnesení je určeno, jaká částka má být vyplacena věřiteli každé pohledávky) při konkursu, plněním reorganizačního plánu při reorganizaci nebo plněním při oddlužení, nestanoví-li zákon jinak.

Druhy:

- přihlášené pohledávky,
- pohledávky za majetkovou podstatou - Pohledávky za majetkovou podstatou jsou zvláštní pohledávky, které vznikají až po zahájení insolvenčního řízení (popř. po vydání rozhodnutí o úpadku). - například náhrady a odměny,
- pohledávky postavené na roveň pohledávkám za majetkovou podstatou - Skupina pohledávek postavených na roveň pohledávkám za majetkovou podstatou má podobný režim jako pohledávky za majetkovou podstatou – také se uplatňují přímo u osoby s dispozičním oprávněním a jsou placeny v plné výši kdykoliv po rozhodnutí o úpadku. - například výživné.

Insolvenční zákon rozlišuje další druhy, jako je zajištěná, nezajištěná, podřízená etc. ty v této části nejsou tak důležité, jejich popis bude v poslední části této otázky viz Slovníček insolvenčních pojmů.

Posloupnost síly přihlášených pohledávek:

- a) věřitelé s pohledávkami za podstatou
- b) věřitelé s nárokem na vyloučení majetku z majetkové podstaty
- c) zajištění věřitelé
- d) ostatní věřitelé
- e) věřitelé s pohledávkou zajištěnou zajištěním poskytnutým třetí osobou
- f) podřízené pohledávky
- g) vyloučené pohledávky

Mimo tento seznam stojí **nepřihlášené pohledávky**.

#### Zajištění a utvrzení dluhů

Zajištění dluhu je relativní majetkový vztah, který věřiteli umožňuje hojit se z dlužníkova majetku, nebo majetku jiné osoby, pokud dlužník poruší původní závazkovou povinnost.

Zajištění dluhu znamená, že třetí osoba, nebo sám dlužník, dá věřiteli ve prospěch jistotu, nebo se jinak zaváže za dlužníkovo plnění. Plní především funkci náhradní reparace.

Je upravena v OZ v části relativní majetková práva.

Obsahuje:

- jistotu,
- druhy zajištění,
- druhy utvrzení.

**Jistota**: - Není důležité pro zkoušku

§ 2012 OZ

(1) Kdo je povinen dát jistotu, učiní své povinnosti zadost zřízením zástavního práva.

(2) Není-li někdo s to dát jistotu zřízením zástavního práva, dá jistotu způsobilým ručitelem. Má se za to, že způsobilým ručitelem je osoba, která může být žalována v tuzemsku a která má vhodný majetek.

**Zajištění relativním majetkovým právem**:

- **Ručení**:
  - (§ 2018 an. OZ) – Předpokládá se platný dluh dlužníka. Dluh může být v době vzniku ručení již existující a účinný, nebo může vzniknout teprve v budoucnu. Ručitelský závazek vzniká dobrovolným prohlášením nebo přímo ze zákona. Ručitelský závazek je vázaný na existenci a platnost dluhu. V případě, že ručitel zcela splní dluh dlužníka, vzniká nová pohledávka ručitele a dlužníka do míry plnění ručitelem. Pohledávka nepřechází, ale vznikne nová pohledávka.
  - Kdo věřiteli prohlásí, že ho uspokojí, jestliže dlužník věřiteli svůj dluh nesplní, stává se dlužníkovým ručitelem. Nepřijme-li věřitel ručitele, nemůže po něm nic žádat.
- **Finanční záruka**:
  - (§ 2029 an. OZ) – Oproti ručení je zcela na vůli vystavitele, zda bude záruka subsidiární vůči původnímu dluhu nebo se od původního dluhu zcela odtrhne. Finanční záruka vzniká jednostranným prohlášením výstavce, že uspokojí věřitele do výše určité peněžní částky, pokud dluh nesplní dlužník. Finanční záruku lze zcela oddělit od původního dluhu.
  - Finanční záruka vzniká prohlášením výstavce v záruční listině, že uspokojí věřitele podle záruční listiny do výše určité peněžní částky, nesplní-li dlužník věřiteli určitý dluh, anebo splní-li se jiné podmínky určené v záruční listině. …
- **Zajišťovací převod práva**:
  - (§ 2040 an. OZ)
  - (1) Smlouvou o zajišťovacím převodu práva zajišťuje dlužník nebo třetí osoba dluh tím, že věřiteli dočasně převede své právo.
  - (2) Má se za to, že zajišťovací převod práva je převodem s rozvazovací podmínkou, že dluh bude splněn.
- **Dohoda o srážkách ze mzdy nebo jiných příjmů**:
  - (§ 2045 an. OZ)
  - (1) Dluh lze zajistit dohodou věřitele a dlužníka o srážkách ze mzdy nebo platu, z odměny ze smlouvy o výkonu závislé práce zakládající mezi zaměstnancem a zaměstnavatelem obdobný závazek nebo z náhrady mzdy nebo platu. Nejde-li o srážky podle věty první k uspokojení práva zaměstnavatele, je třeba k uzavření dohody předchozího souhlasu zaměstnavatele.
  - (2) Proti plátci mzdy nebo platu nabývá věřitel práva na výplatu srážek okamžikem, kdy byla plátci dohoda předložena.
- **Závdavek** (Není relevantní pro insolvenci):
  - (§ 1808 OZ) – Závdavek je peněžitá částka nebo jiná věc, která je odevzdána před nebo při uzavření smlouvy. Závdavek plní funkci důkazní (že smlouva byla uzavřena), zajišťovací (kauce) a sankční (přijetí závdavku).

**Zajištění věcným právem (Jistota)**:

- **Zástavní právo**:
  - (§ 1309 an. OZ) – Základním obsahem zástavního práva je oprávnění věřitele uspokojit se z výtěžku zpeněžení zástavy do výše pohledávky s příslušenstvím, případně do ujednané výše. Předmětem zástavy může být každá věc, se kterou lze obchodovat, tedy každá hmotná, nehmotná i hromadná.
- **Podzástavní právo**:
  - (§ 1390 OZ) – Zástavou může být i pohledávka. Pokud původní věřitel dlužníkovi oznámí, že jeho dluh zastavil jinému věřiteli, může dlužník plnit jen tomuto novému zástavnímu věřiteli, pokud je jeho pohledávka splatná.
- **Zadržovací právo**:
  - retenční právo (§ 1395 an. OZ) – V případě, že věřitel má movitou věc u sebe po právu, např. opravář k opravě, kterou by měl posléze vydat jejímu vlastníkovi. Osoba, jíž by měl věc vydat, má proti němu spatný dluh, např. za provedenou opravu. Ten, kdo má movitou věc u sebe, ji může zadržet k zajištění splatného dluhu osoby, jíž by věc měl jinak vydat.

**Utvrzení**:

- **Smluvní pokuta**:
  - Smluvní pokuta je sankční plnění, na něž nastane věřiteli právo v případě porušení smluvené povinnosti za podmínky, že se tak obě strany dohodly. Má objektivní charakter, právo ji vyžadovat vzniká porušením závazku nezávisle na zavinění i nezávisle na tom, zda porušení smluvní povinnosti způsobila nějakou škodu. Smluvní pokuta se považuje za paušalizovanou náhradu škody.
  - Ujednají-li strany pro případ porušení smluvené povinnosti smluvní pokutu v určité výši nebo způsob, jak se výše smluvní pokuty určí, může věřitel požadovat smluvní pokutu bez zřetele k tomu, zda mu porušením utvrzené povinnosti vznikla škoda. …
- **Uznání dluhu**:
  - Uznání dluhu je písemné prohlášení dlužníka, v němž svůj dluh uznává. Dluh lze uznat i konkludentním jednáním, které spočívá v placení úroků nebo částečném plnění.
  - Uzná-li někdo svůj dluh co do důvodu i výše prohlášením učiněným v písemné formě, má se za to, že dluh v rozsahu uznání v době uznání trvá.
- **Směnka vlastní** (Není relevantní pro insolvenci):
  - K utvrzení dluhu se používá i směnka vlastní. Obsahuje bezpodmínečný slib výstavce zaplatit určitou peněžní sumu. Většinou se jedná o cenný papír znějící na řad, takže se právo na zaplacení dá snadno převádět na další osobu.

Viz uspokojování pohledávek a druhy pohledávek, to zda má věřitel zajištění závazek dopadá na **rozvrh**, je tím dotčena hierarchie vyplácení zpeněženého majetku/splátkového kalendáře/jiných plnění z majetkové podstaty věřiteli. Věřitel má tedy přednostní právo, neboť je zajištěný věřitel.

> ***TODO:*** Do kdy může věřitel přihlásit pohledávku - myslím, že už mám někde napsáno, stane se přihlášená pohledávka splatnou?

Pohledávku je dle § 136 možné přihlásit do **dvou měsíců** (pokud není stanovená jiná lhůta - viz § 173), jsou i typy pohledávek, které lze přihlásit kdykoliv v průběhu insolvenčního řízení - například pohledávky na náhradu škody nebo nemajetkové újmy způsobené trestným činem.

#### Přihlášení pohledávek a jejich uspokojení

Věřitelé podávají přihlášky pohledávek u insolvenčního soudu od zahájení insolvenčního řízení až do uplynutí lhůty stanovené rozhodnutím o úpadku. K přihláškám, které jsou podány později, insolvenční soud nepřihlíží a takto uplatněné pohledávky se v insolvenčním řízení neuspokojují.

> ***TODO:*** Ověřit - Lze přihlásit i nesplatné pohledávky, ty se stávají splatnými.

Lze přihlásit i nesplatné pohledávky, ty se stávají splatné (fikce splatnosti) v případě vyhlášení řešení úpadku konkurzem.

Příslušenstvím pohledávky pak jsou vždy úroky, úroky z prodlení a náklady spojené s jejím uplatněním. Např. smluvní pokuta tedy příslušenstvím pohledávky není.

Při plnění závazku věřiteli se nejdříve se započítává na jistinu, potom na úroky, potom na úroky z prodlení a až potom na náklady spojené s uplatněním pohledávky.

Veškeré příslušenství je součástí pohledávky, v insolvenčním řízení se však neuspokojuje příslušenství pohledávky, které vznikly až po rozhodnutí o úpadku. Pohledávka se však stále může úročit ve sjednané výši, tento úrok však není možné uspokojit v rámci insolvenčního řízení jak jsem psal výše.

#### Přezkum pohledávek

Insolvenční správce přezkoumá podané přihlášky pohledávek zejména podle přiložených dokladů a podle účetnictví dlužníka nebo jeho evidence vedené podle zvláštního právního předpisu. Dále vyzve dlužníka, aby se k přihlášeným pohledávkám vyjádřil. Je-li to třeba, provede o pohledávkách nezbytná šetření s tím, že využije součinnosti orgánů, které mu ji jsou povinny poskytnout - může započít **přezkumné jednání** - pohledávky lze popřít co do pravosti, výše, pořadí - soud buď vyhoví, nebo ne.

Insolvenční správce rovněž sestaví seznam pohledávek.

#### Způsoby řešení úpadku detailně

**Konkurs**:

Konkurs je způsob řešení úpadku spočívající v tom, že na základě rozhodnutí o prohlášení konkursu jsou zjištěné pohledávky věřitelů zásadně poměrně uspokojeny z výnosu zpeněžení majetkové podstaty s tím, že neuspokojené pohledávky nebo jejich části nezanikají, pokud zákon nestanoví jinak.

Účinky prohlášení konkursu nastávají okamžikem zveřejnění rozhodnutí o prohlášení konkursu v insolvenčním rejstříku.

Prohlášením konkursu se přerušuje likvidace právnické osoby, končí nucená správa, a pokud insolvenční soud nerozhodne jinak, zaniká předběžné opatření, bylo-li nařízeno.

Prohlášením konkursu přechází na insolvenčního správce oprávnění nakládat s majetkovou podstatou, jakož i výkon práv a plnění povinností, které přísluší dlužníku, pokud souvisí s majetkovou podstatou. Insolvenční správce vykonává zejména akcionářská práva spojená s akciemi zahrnutými do majetkové podstaty, rozhoduje o obchodním tajemství a jiné mlčenlivosti, vystupuje vůči dlužníkovým zaměstnancům jako zaměstnavatel, zajišťuje provoz dlužníkova podniku, vedení účetnictví a plnění daňových povinností.

Dlužníkovi věřitelé mohou po prohlášení konkursu svá práva uplatnit jen způsobem a za podmínek stanovených tímto zákonem; to platí i pro ty věřitele, kteří se nestali účastníky insolvenčního řízení.

Nesplatné pohledávky proti dlužníku se prohlášením konkursu považují za splatné, nestanoví-li zákon jinak.

V závěru zpeněžení majetkové podstaty insolvenční správce předloží insolvenčnímu soudu konečnou zprávu (konečná zpráva insolvenčního správce musí podat celkovou charakteristiku jeho činnosti s vyčíslením jejích finančních výsledků, například seznam pohledávek) a rozvrh (v jakém pořadí se uspokojují pohledávky).

Konkurz může být rovněž ze zákonem stanovených důvodů **zrušen**.

Obecný průběh:

- a) Schůze věřitelů
- b) Zpeněžování podstaty
- c) Konečná zpráva
- d) Rozvrh
- e) Zrušení konkursu
- f) Zánik účinků prohlášení konkursu

**Nepatrný konkurz**:

O nepatrný konkurz se jedná v případě, kdy:

- dlužníkem je fyzická osoba, která není podnikatelem, nebo,
- nebyl zjištěn celkový obrat dlužníka podle zvláštního právního předpisu46) za poslední účetní období předcházející prohlášení konkursu přesahující 2 000 000 Kč a dlužník nemá více než 50 věřitelů.

Jsou tady mírné odchylky, například se nemusí stanovovat věitelský výbor, ale může se stanovit zástupce věřitelů.

Další odchylky jsou stanoveny v zákoně, není-li to v rozporu s rozhodnutím schůze věřitelů, insolvenční soud může pro nepatrný konkurs stanovit i další odchylky od zákona.

**Reorganizace**:

Reorganizací se rozumí zpravidla postupné uspokojování pohledávek věřitelů při zachování provozu dlužníkova podniku, zajištěné opatřeními k ozdravění hospodaření tohoto podniku podle insolvenčním soudem schváleného reorganizačního plánu s průběžnou kontrolou jeho plnění ze strany věřitelů.

Reorganizací lze řešit úpadek nebo hrozící úpadek dlužníka, který je podnikatelem; reorganizace se týká jeho podniku.

Reorganizace není přípustná, je-li dlužníkem právnická osoba v likvidaci, obchodník s cennými papíry nebo osoba oprávněná k obchodování na komoditní burze podle zvláštního právního předpisu.

Reorganizace je přípustná, jestliže celkový roční úhrn čistého obratu dlužníka podle zvláštního právního předpisu46) za poslední účetní období předcházející insolvenčnímu návrhu dosáhl alespoň částku 50000000 Kč, nebo zaměstnává-li dlužník nejméně 50 zaměstnanců v pracovním poměru; ustanovení odstavce 3 tím není dotčeno.

Jestliže dlužník společně s insolvenčním návrhem nebo nejpozději do rozhodnutí o úpadku předložil insolvenčnímu soudu reorganizační plán přijatý alespoň polovinou všech zajištěných věřitelů počítanou podle výše jejich pohledávek a alespoň polovinou všech nezajištěných věřitelů počítanou podle výše pohledávek, omezení podle odstavce 4 se nepoužije.

Osobou oprávněnou podat návrh na povolení reorganizace je dlužník nebo přihlášený věřitel.

Osoba, která podala návrh na povolení reorganizace, jej může vzít zpět do doby, než insolvenční soud reorganizaci povolí nebo o podaném návrhu jinak rozhodne.

Návrh na povolení reorganizace podaný věřitelem musí schválit schůze věřitelů; učiní tak po zprávě insolvenčního správce o hospodářské situaci dlužníka.

Insolvenční soud zamítne návrh na povolení reorganizace,

1. lze-li se zřetelem ke všem okolnostem důvodně předpokládat, že jím je sledován nepoctivý záměr, nebo
2. který znovu podala osoba, o jejímž návrhu na povolení reorganizace bylo již dříve rozhodnuto, anebo
3. který podal věřitel, jestliže jej neschválí schůze věřitelů.

Insolvenční správce vykonává dohled nad činností dlužníka s dispozičními oprávněními, pokračuje ve zjišťování majetkové podstaty a jejím soupisu, vede incidenční spory, sestavuje a doplňuje seznam věřitelů a podává zprávy věřitelskému výboru. Kromě toho plní i další úkoly a provádí další činnosti, které mu uložil insolvenční soud.

Nestanoví-li tento zákon jinak, rozhodnutím o povolení reorganizace se pozastavuje výkon funkce valné hromady nebo členské schůze dlužníka a místo valné hromady nebo členské schůze dlužníka rozhoduje v její působnosti insolvenční správce.

Společně s návrhem na reorganizaci musí být předložen reorganizační plán a reorganizační zpráva (přednostní právo pro sestavení reorganizačního plánu má dlužník, ale může ho navrhnout i věřitel).

Reorganizační plán vymezuje právní postavení dotčených osob v důsledku povolené reorganizace, a to na základě opatření sledujících ozdravení provozu dlužníkova podniku a uspořádání vzájemných vztahů mezi dlužníkem a jeho věřiteli.

Reorganizační plán je účinný, jakmile rozhodnutí o jeho schválení nabylo právní moci, nebyla-li reorganizačním plánem jeho účinnost odložena na pozdější dobu nebo nerozhodl-li o jeho pozdější účinnosti insolvenční soud.

Reorganizace může skončit úspěšně, může být zrušena, nebo může být přeměněna v konkurz.

Jak může soud rozhodnout:

Podmínkou zahájení reorganizace je podání návrhudlužníkem nebo přihlášeným věřitelem.

Soud rozhodne o návrhu některým z následujících způsobů:

- a) povolení,
- b) zamítnutí– pokračuje se v insolvenčním řízení,
- c) zpětvzetí návrhu – soud vezme na vědomí a nepokračuje se v reorganizaci – pokračuje se v insolvenčním řízení,
- d) odmítnutí– pokračuje se v insolvenčním řízení.

**Úpadek finančních institucí**:

Ustanovení tohoto dílu zapracovávají příslušné předpisy Evropských společenství51) a použijí se na úpadek:

- banky a spořitelního a úvěrového družstva poté, kdy zanikla licence nebo povolení podle zvláštních právních předpisů upravujících jejich činnosti,
- zahraniční banky podnikající na území České republiky na základě jednotné licence podle zvláštního právního předpisu52),
- pobočky zahraniční banky jiné než uvedené v písmenu b),
- obchodníka s cennými papíry,
- zahraničního obchodníka s cennými papíry poskytujícího investiční služby na území České republiky na základě povolení podle zákona upravujícího podnikání na kapitálovém trhu62),
- pobočky zahraničního obchodníka s cennými papíry jiného než uvedeného v písmenu e),
- povinných osob podle § 3 písm. b) a c) zákona o ozdravných postupech a řešení krize na finančním trhu.

v rámci tohoto předmětu to není tak důležité, ponechávám zde tedy pouze toto základní info.

**Oddlužení**:

Dlužník může insolvenčnímu soudu navrhnout, aby jeho úpadek nebo jeho hrozící úpadek řešil oddlužením, jde-li o

1. právnickou osobu, která podle zákona není považována za podnikatele a současně nemá dluhy z podnikání, nebo
2. fyzickou osobu.

Dluh z podnikání nebrání řešení dlužníkova úpadku nebo hrozícího úpadku oddlužením, jestliže

1. s tím souhlasí věřitel, o jehož pohledávku jde; platí, že věřitel souhlasí, pokud nejpozději spolu s přihláškou své pohledávky výslovně nesdělí, že s řešením úpadku oddlužením nesouhlasí, a toto své stanovisko odůvodní, nebo
2. jde o pohledávku věřitele, která zůstala neuspokojena po skončení insolvenčního řízení, ve kterém insolvenční soud zrušil konkurs na majetek dlužníka podle § 308 odst. 1 písm. c) nebo d), anebo
3. jde o pohledávku zajištěného věřitele.

Jiná osoba než dlužník není oprávněna návrh na povolení oddlužení podat.

Návrh na oddlužení může podat pouze:

- advokát, notář, soudní exekutor, insolvenční správce
- akreditovanou osobou - akreditována ministerstvem,
- dlužník pokud má magisterský titul v oblasti ekonomie nebo práva.

Insolvenční soud může zamítnout návrh na oddlužení ze zákonem vymezených důvodů, například:

- že jím je sledován nepoctivý záměr, nebo
- v posledních 5 letech před podáním insolvenčního návrhu byl návrh dlužníka na povolení oddlužení pravomocně zamítnut z důvodu, že je jím sledován nepoctivý záměr etc.

Jestliže insolvenční soud návrh na povolení oddlužení odmítne, vezme na vědomí jeho zpětvzetí nebo jej zamítne, může současně rozhodnout o způsobu řešení dlužníkova úpadku konkursem v případě zákonem vymezených situací. Insolvenční soud samozřejmě může rovněž rozhodnout o schválení oddlužení.

Oddlužení lze provést zpeněžením majetkové podstaty nebo plněním splátkového kalendáře se zpeněžením majetkové podstaty.

1. Při oddlužení zpeněžením majetkové podstaty se postupuje obdobně podle ustanovení o zpeněžení majetkové podstaty v konkursu a zpeněžení majetkové podstaty při oddlužení má tytéž účinky jako zpeněžení majetkové podstaty v konkursu. Není-li dále stanoveno jinak, při tomto způsobu oddlužení do majetkové podstaty nenáleží majetek, který dlužník nabyl v průběhu insolvenčního řízení poté, co nastaly účinky schválení oddlužení. Zajištění věřitelé se uspokojují jen z výtěžku zpeněžení zajištění.
2. Při oddlužení plněním splátkového kalendáře se zpeněžením majetkové podstaty je dlužník povinen vydat insolvenčnímu správci majetek náležející do majetkové podstaty ke zpeněžení postupem obdobným podle ustanovení o zpeněžení majetkové podstaty v konkursu a dále do doby podání zprávy o splnění oddlužení měsíčně splácet nezajištěným věřitelům ze svých příjmů částku ve stejném rozsahu, v jakém z nich mohou být při výkonu rozhodnutí nebo při exekuci uspokojeny přednostní pohledávky.

Insolvenční správce předává zprávu pro oddlužení.

Dlužník má po dobu probíhajícího oddlužení mnoho zákonem stanovených povinností, například:

- vykonávat přiměřenou výdělečnou činnost a v případě, že je nezaměstnaný, o získání příjmu usilovat; nesmí rovněž odmítat splnitelnou možnost si příjem obstarat etc.

Pokud by tyto podmínky neplnil, může soud přistoupit až ke zrušení schváleného oddlužení a přeměnit ho v konkurz (v konkurzu nezanikají neuspokojené pohledávky).

Oddlužení plněním splátkového kalendáře se zpeněžením majetkové podstaty je splněno, jestliže

1. dlužník splatil nezajištěným věřitelům jejich pohledávky v plné výši,
2. dlužník v době 3 let od schválení oddlužení splatil nezajištěným věřitelům alespoň 60 % jejich pohledávek,
3. po dobu 5 let od schválení oddlužení nebylo dlužníku oddlužení zrušeno a dlužník neporušil svou povinnost vynaložit veškeré úsilí, které po něm bylo možno spravedlivě požadovat, k plnému uspokojení pohledávek svých věřitelů; má se za to, že tuto povinnost neporušil, jestliže v této době splatil nezajištěným věřitelům alespoň 30 % jejich pohledávek.

Jak může soud rozhodnout:

Insolvenční soud rozhodne tak, že návrh:

- a) odmítne,
- b) zamítne,
- c) vezme na vědomí zpětvzetí návrhu dlužníkem,
- d) povolí.

Jestliže insolvenční soud návrh na povolení oddlužení odmítne, vezme na vědomí jeho zpětvzetí nebo jej zamítne, může podle § 396 odst. 1 IZ současně rozhodnout o způsobu řešení dlužníkova úpadku konkursem.

## Insolvenční rejstřík:

1. Insolvenční rejstřík je informačním systémem veřejné správy, jehož správcem je Ministerstvo spravedlnosti (dále jen "ministerstvo").
2. Insolvenční rejstřík obsahuje seznam insolvenčních správců, seznam dlužníků a insolvenční spisy. Pro každého dlužníka se vede jeden insolvenční spis.
3. Insolvenční rejstřík je veřejně přístupný, s výjimkou údajů, o kterých tak stanoví tento zákon. Každý má právo do něj nahlížet a pořizovat si z něj kopie a výpisy. Soudce insolvenčního soudu má přístup ke všem údajům vedeným v insolvenčním rejstříku.
4. Na žádost vydá ministerstvo nebo insolvenční soud úředně ověřený výstup z informačního systému veřejné správy obsahující údaje z insolvenčního rejstříku nebo informaci o tom, že požadovaný údaj není veden v insolvenčním rejstříku.

## Slovníček insolvenčních pojmů (extenze základních pojmů)

Tento slovníček obsahuje nejdůležitější pojmy, které se nevešly do bodů sepsaných výše:

- **insolvenční správce**: Insolvenční správce představuje administrátora celého insolvenčního řízení. Insolvenční správce sepisuje majetek dlužníka, za určitých okolností na něho přechází právo s tímto majetkem disponovat, přezkoumává přihlášené pohledávky a případně je popírá, uspokojuje věřitele a vykonává další činnosti, které mu ukládá insolvenční zákon.
- **konečná zpráva**: Konečná zpráva je termín, který insolvenční zákon používá v souvislosti s řešením úpadku konkurzem. Konečnou zprávu předkládá insolvenční správce na elektronickém formuláři soudu v závěru zpeněžení majetku dlužníka a musí obsahovat celkovou charakteristiku jeho činnosti a finanční výsledky (zjm. přehled výdajů vynaložených na správu majetku dlužníka, přehled zpeněžení majetkové podstaty a údaje o výtěžku).
- **Lhůta pro podání přihlášky**: Je důležité vědět, že věřitel si musí do insolvenčního řízení přihlásit svou pohledávku v určené lhůtě, která pro řízení, ve kterých byl úpadek dlužníka zjištěn po 1. 6. 2019, činí 2 měsíce bez ohledu na způsob řešení úpadku. Lhůta začíná běžet zveřejněním rozhodnutí o úpadku v insolvenčním rejstříku a následkem jejího zmeškání je neuspokojování pohledávky v rámci insolvenčního řízení a současně nemožnost ji po dobu insolvenčního řízení uplatnit vůči dlužníkovi jiným způsobem. Soud nemůže zmeškání lhůty prominout. Lhůta k uplatnění pohledávky je procesní lhůtou, což znamená, že je třeba nejpozději poslední den lhůty přihlášku odevzdat na poště k doručení soudu.
- **Návrh na povolení odlužení**: Návrh na povolení oddlužení je návrhem na konkrétní způsob řešení úpadku a může být podán pouze dlužníkem. Podrobnosti o tom, jak se liší od insolvenčního návrhu, kdo ho smí za dlužníka sepsat a podat a za jakou odměnu a co musí obsahovat, naleznete v sekci Sepisovatelé návrhů.
- **Nezajištěný věřitel**: Jako nezajištěný věřitel se označuje osoba, jejíž pohledávka vůči insolvenčnímu dlužníkovi není zajištěna (tedy není podpořena např. zástavním právem), jedná se tedy o nezajištěnou pohledávku.
- **Pohledávka nezajištěná**: V zákoně je vysvětlen pouze termín „zajištěná pohledávka„. Nezajištěná pohledávka představuje její protipól, tedy pohledávku, která není zajištěna majetkem, který náleží do majetkové podstaty dlužníka. V praxi je většina pohledávek nezajištěná.
- **Pohledávka podníměná**: Pojem „podmíněná pohledávka“ označuje takovou pohledávku, jejíž vznik, změna nebo zánik je vázána na určitou podmínku. Takovou podmínkou může být např. situace, kdy má dlužník ručitele – svou pohledávku, jejíž existence závisí na tom, zda bude věřiteli plnit místo dlužníka nebo ne, si ručitel může přihlásit do insolvenčního řízení jako pohledávku podmíněnou, po přihlášení se považují za nepodmíněné.
- **Pohledávka podřízená**: Zákon definuje podřízenou pohledávku jako pohledávku, která má být uspokojena až po uspokojení jiné pohledávky (resp. všech pohledávek dlužníka). V žebříčku pohledávek je tato skupina na posledním místě, je tak velmi pravděpodobné, že v insolvenčním řízení nebudou zaplaceny. Př. pohledávky společníků, které vyplývající z jejich účasti ve společnosti, nebo nadměrné příslušenství.
- **Pohledávka vykonatelná**: Vykonatelná pohledávka je taková pohledávka, jejíž splnění si může věřitel vynutit prostřednictvím soudního výkonu rozhodnutí nebo exekuce.
- **Pohledávka vyloučená z uspokojení v insolvenčním řízení**: V insolvenčním řízení nalezneme skupinu pohledávek, které dlužník vůbec nemá povinnost platit – pohledávky vyloučené z uspokojení v insolvenčním řízení. Neznamená to však, že by byla nějak zpochybněna jejich existence, nejedná se o pohledávky popřené

Mezi vyloučené pohledávky patří:

- úroky, které se staly splatné až po rozhodnutí o úpadku
- náklady, které účastníkům vznikly účastí v insolvenčním řízení – př. odměna advokáta.

- **Pohledávka zajištěná**: Jedná se o pohledávky, které jsou zajištěny majetkem náležejícím do majetkové podstaty dlužníka. Zajištění zjednodušeně představuje posílení postavení věřitele (tzv. zajištěného věřitele), který může v případě, že dlužník nezaplatí, získat peníze jinou cestou, a to prodejem předmětu zajištění. V insolvenčním řízení se za zajištění považuje zástavní právo (např. hypotéka), zadržovací právo (právo legálně nevydat cizí věc, dokud není splněn dluh) či zajišťovací převod práva (dlužník na věřitele dočasně převede nějaké své majetkové právo a teprve pokud nesplní, stává se věřitel vlastníkem).
- **Zajištěný věřitel**: Podle zákona je zajištěným věřitelem takový věřitel, jehož pohledávka je zajištěna majetkem náležejícím do majetkové podstaty dlužníka. Podrobnější informace naleznete pod heslem Pohledávka zajištěná a Nezajištěný věřitel.
- **Zpráva o přezkumu**: Zpráva o přezkumu je dokument, který obsahuje seznam přihlášených pohledávek se stanoviskem insolvenčního správce i dlužníka, zápis o osobním jednání správce s dlužníkem (podepsaný dlužníkem) a také doklady o písemném vyrozumění věřitele, jehož nevykonatelná pohledávka byla popřena. Předkládá ji insolvenční správce insolvenčnímu soudu v případě, že je způsobem řešení úpadku oddlužení (při konkursu nebo reorganizaci se koná přezkumné jednání před soudem). Soud se následně rozhodne, zda ji schválí, nebo vrátí správci k doplnění, nebo zcela zamítne.
- **Zpráva pro oddlužení**: Zpráva pro oddlužení je dokument, ve kterém insolvenční správce zhodnotí předpokládané plnění věřitelům podle možných způsobů oddlužení (tedy přibližně vypočítá, kolik by věřitelé mohli dostat zaplaceno při oddlužení splátkovým kalendářem, zpeněžením majetku nebo kombinací obou způsobů) majetkové podstatě. Pokud je v majetkové podstatě nemovitost, musí přiložit znalecký posudek, kterým byla oceněna její hodnota. Kromě toho správce popíše osobní a majetkové poměry dlužníka (rodinný stav, počet dětí, příjmy dlužníka, dary, soupis majetkové podstaty…). Ve zprávě pro oddlužení správce též uvede doporučený způsob oddlužení – pokud doporučí splátkový kalendář, musí rovnou připravit tzv. distribuční schéma (tabulku, ve které bude napsáno, kolik bude zaplaceno kterému věřiteli na kterou pohledávku).

# Otázka 3

> Zjištění úpadku a jeho vliv na dosavadní členy orgánů korporace (odměny, vydání odměn, ručení, vyloučení z výkonu funkce, trestní odpovědnost).

Otázky (Kontrolní otázky):

Student bude umět uvést způsoby zjištění úpadku. Student bude znát důvody vyloučení člena statutárního orgánu z výkonu funkce. Student bude umět vymezit skutkové podstaty úpadkových trestných činů.

1. Jak lze zjistit, že je obchodní korporace v úpadku? - Insolvenčním testem, compliance - **Zodpovězeno**
2. Jaké musejí být splněny podmínky pro to, aby insolvenční soud rozhodl o povinnosti člena statutárního orgánu vydat majetkový prospěch získaný od obchodní korporace? - **Zodpovězeno**
3. Jaké znáte úpadkové trestné činy? - **Zodpovězeno**
4. Jaké musejí být splněny podmínky pro rozhodnutí soudu o vyloučení člena statutárního orgánu? - **Zodpovězeno**
5. Jaký vliv má zjištění úpadku na dosavadní členy orgánů korporace? - Především jde o povinnost doplnění pasiv a podání návrhu - **Zodpovězeno**

Ze zákona vyplývá, že:

- § 6/1 OZ - Každý má povinnost jednat v právním styku poctivě.
- § 159/1 OZ - Kdo přijme funkci člena voleného orgánu, zavazuje se, že ji bude vykonávat s nezbytnou loajalitou i s potřebnými znalostmi a pečlivostí. Má se za to, že jedná nedbale, kdo není této **péče řádného hospodáře** schopen, ač to musel zjistit při přijetí funkce nebo při jejím výkonu, a nevyvodí z toho pro sebe důsledky.
- § 51/1 ZOK - Pečlivě a s potřebnými znalostmi jedná ten, kdo mohl při podnikatelském rozhodování v dobré víře rozumně předpokládat, že jedná informovaně a v obhajitelném zájmu obchodní korporace; to neplatí, pokud takovéto rozhodování nebylo učiněno s nezbytnou loajalitou.


## Kdy musí podat člen orgánu korporace návrh na zahájení insolvenčního řízení:

- 1) zák. č. 182/2006 Sb., o úpadku a způsobech jeho řešení (insolvenční zákon)
  - § 98
    - (1) Dlužník, který je právnickou osobou nebo fyzickou osobou - podnikatelem, je povinen podat insolvenční návrh bez zbytečného odkladu poté, co se dozvěděl nebo při náležité pečlivosti měl dozvědět o svém úpadku. Tuto povinnost má i tehdy, byl-li pravomocně zastaven výkon rozhodnutí prodejem jeho podniku nebo exekuce podle zvláštního právního předpisu proto, že cena majetku náležejícího k podniku nepřevyšuje výši závazků náležejících k podniku; to neplatí, má-li dlužník ještě jiný podnik.
    - (2) Povinnost podle odstavce 1 mají i zákonní zástupci dlužníka a jeho statutární orgán a likvidátor dlužníka, který je právnickou osobou v likvidaci. Je-li těchto osob více a jsou-li oprávněny jednat jménem dlužníka samostatně, má tuto povinnost každá z nich. Insolvenční návrh podávají jménem dlužníka.
    - (3) Povinnost podat insolvenční návrh podle odstavců 1 a 2 není splněna, bylo-li řízení o insolvenčním návrhu vinou navrhovatele zastaveno nebo byl-li jeho insolvenční návrh odmítnut.

## Odpovědnost za škodu (ručení)

- § 99
  - (1) Osoba, která v rozporu s ustanovením § 98 nepodala insolvenční návrh, odpovídá věřiteli za škodu nebo jinou újmu, kterou způsobí porušením této povinnosti.
  - (2) Škoda nebo jiná újma podle odstavce 1 spočívá v rozdílu mezi v insolvenčním řízení zjištěnou výší pohledávky přihlášené věřitelem k uspokojení a částkou, kterou věřitel v insolvenčním řízení na uspokojení této pohledávky obdržel.
  - (3) Osoba uvedená v odstavci 1 se odpovědnosti za škodu nebo jinou újmu podle odstavce 2 zprostí, jen prokáže-li, že porušení povinnosti podat insolvenční návrh nemělo vliv na rozsah částky určené k uspokojení pohledávky přihlášené věřitelem v insolvenčním řízení, nebo že tuto povinnost nesplnila vzhledem ke skutečnostem, které nastaly nezávisle na její vůli a které nemohla odvrátit ani při vynaložení veškerého úsilí, které lze po ní spravedlivě požadovat.

- § 53/1 ZOK (Odměna, vydání odměny)
  - Osoba, která porušila povinnost péče řádného hospodáře, vydá obchodní korporaci prospěch, který v souvislosti s takovým svým jednáním získala. Není-li vydání prospěchu možné, nahradí ho povinná osoba obchodní korporaci v penězích.

- Pokud je korporace v úpadku, tak například rozdělení zisku (nové odměny) musí projít schválením insolvenčního správce a věřitelů.

## Vyloučení člena statutárního orgánu

- 2) zák. č. 90/2012 Sb., o obchodních společnostech a družstvech (zákon o obchodních korporacích)
- Vyloučení člena statutárního orgánu z výkonu funkce
  - § 63
    - (1) Soud může i bez návrhu rozhodnout, že člen statutárního orgánu obchodní korporace, který v posledních 3 letech před zahájením řízení opakovaně nebo závažně porušil své povinnosti při výkonu funkce, nesmí až po dobu 3 let od právní moci rozhodnutí o vyloučení vykonávat funkci člena statutárního orgánu jakékoli obchodní korporace (dále jen „vyloučení člena statutárního orgánu“).
    - (2) Soud rozhodne i bez návrhu o vyloučení člena statutárního orgánu, jestliže byla tomuto členovi statutárního orgánu uložena povinnost podle § 66 odst. 1.
    - (3) Návrh na vydání rozhodnutí o vyloučení člena statutárního orgánu může podat každý, kdo na něm má důležitý zájem.
  - § 66 odst. 1
  - Zvláštní povinnosti při úpadku obchodní korporace
    - (1) Přispěl-li člen statutárního orgánu porušením svých povinností k úpadku obchodní korporace a bylo-li v insolvenčním řízení již rozhodnuto o způsobu řešení úpadku obchodní korporace, insolvenční soud na návrh insolvenčního správce
      - a) rozhodne o povinnosti tohoto člena vydat do majetkové podstaty prospěch získaný ze smlouvy o výkonu funkce, jakož i případný jiný prospěch, který od obchodní korporace obdržel, a to až za období 2 let zpět před zahájením insolvenčního řízení, jedná-li se o insolvenční řízení zahájené na návrh jiné osoby než dlužníka; není-li vydání prospěchu možné, nahradí jej člen statutárního orgánu v penězích, a
      - b) byl-li na majetek obchodní korporace prohlášen konkurs, může také rozhodnout, že tento člen je povinen poskytnout do majetkové podstaty plnění až do výše rozdílu mezi souhrnem dluhů a hodnotou majetku obchodní korporace; při určení výše plnění insolvenční soud přihlédne zejména k tomu, jakou měrou přispělo porušení povinnosti k nedostatečné výši majetkové podstaty.
  - § 66 odst. 2, 3 ZOK
    - (2) Insolvenční správce podá návrh podle odstavce 1 také tehdy, rozhodne-li o tom věřitelský výbor. Nejsou-li v majetkové podstatě peněžní prostředky potřebné ke krytí nákladů na podání návrhu a vedení řízení, může insolvenční správce podmínit podání návrhu nebo další pokračování v řízení tím, aby mu věřitelé poskytli na úhradu těchto nákladů přiměřenou zálohu. Skončí-li řízení úspěchem insolvenčního správce, mohou věřitelé, kteří zálohu poskytli, požadovat její náhradu jako pohledávku za majetkovou podstatou.
    - (3) Řízení podle odstavce 1 je incidenčním sporem podle insolvenčního zákona. Insolvenční soud oznámí bez zbytečného odkladu své rozhodnutí soudu, který je oprávněn rozhodnout o vyloučení člena statutárního orgánu obchodní korporace.
  - § 64
    - (1) Právní mocí rozhodnutí o vyloučení člena statutárního orgánu přestává být osoba, které se rozhodnutí týká, členem statutárního orgánu ve všech obchodních korporacích; zánik funkce oznámí soud, který o tom rozhodl, bez zbytečného odkladu soudu, který podle jiného právního předpisu vede obchodní rejstřík (dále jen „rejstříkový soud“).
    - (2) Soud může rozhodnout, že osoba, u níž jsou dány důvody pro vyloučení člena statutárního orgánu, může za podmínek stanovených v tomto rozhodnutí zůstat členem statutárního orgánu jiné obchodní korporace, pokud okolnosti případu dokládají, že dosavadní výkon její funkce v této obchodní korporaci neodůvodňuje vyloučení z výkonu funkce, a pokud by vyloučení mohlo vést k poškození oprávněných zájmů této obchodní korporace nebo jejích věřitelů. Rozhodnutí může být vydáno jen na návrh osoby, o jejímž vyloučení soud rozhoduje, nebo dotčené obchodní korporace.
  - § 65
    - Osoba, která poruší zákaz uložený jí rozhodnutím o vyloučení člena statutárního orgánu, ručí za splnění všech povinností obchodní korporace, které vznikly v době, kdy přes zákaz fakticky vykonávala činnost člena jejího statutárního orgánu. Soud i bez návrhu rozhodne, že se této osobě opětovně zakazuje vykonávat funkci člena statutárního orgánu, a to až na dobu 10 let; ustanovení § 63 odst. 3 se použije obdobně.

## Zvláštní povinnosti při úpadku obchodní korporace

- Viz předchozí bod § 66/1 ZOK.

## Trestní odpovědnost

- Je řešena v rámci Trestního zákoníku 40/2009 Sb..

Trestní delikty:

- poškození věřitele - tím, že bude machinovan se svým majetkem - například zatajení, zničení, zcizení atd. a způsobí škodu nikoli malou - odnětí svobody až na 2 léta, nebo zákaz činnosti,
- zvýhodnění věřitele - zvýhodní jednoho věřitele a tím poškodí jiného - odnětí svobody na 1 léto, nebo zákaz činnosti,
- způsobení úpadku - kdo činí tak, že si tím přivodí úpadek - odnětí svobody na 1 léto, nebo zákaz činnosti,
- porušení povinnosti v insolvenčním řízení - maření, nebo hrubé ztěžování výkonu funkce insolvenčního správce - odnětí svobody na 6 měsíců až 3 léta, nebo zákaz činnosti,
- pletichy v insolvenčním řízení - věřitel, úplatkářství v souvislosti s hlasováním věřitelů - odnětí svobody až na 1 rok, nebo zákaz činnosti,
- porušení povinnosti učinit pravdivé prohlášení o majetku - lhaní, vyhýbání, odmítnutí splnění povinnosti - odnětí svobody na šest měsíců až 3 léta, peněžitým trestem, nebo zákazem činnosti.

## Compliance

1. definice,
2. cíle,
3. compliance programy.

Je současně očekávatelné, že je-li korporace hospodářsky rozsáhlejší strukturou, měla by mít nastaven funkční model compliance, který bude včas indikovat hospodářskou nedostatečnost, zejména tehdy, není-li při běžné správě možné, aby statutární orgán tuto informaci zachytil nebo vyhodnotil sám. I tento (obchodními korporacemi často opomíjený aspekt) lze podřadit pod povinnost péče řádného hospodáře.

Součástí péče řádného hospodáře je nejen mít schopnost možný budoucí úpadek zachytit a vyhodnotit (např. pomocí výše zmiňovaného compliance modelu), ale také mu předcházet, resp. ho odvracet, a to již ve fázi, kdy ještě ani nehrozí, ale korporace vykazuje nedostatečnou kondici (spojeno s aplikací ust. § 40 odst. 1 ZOK, které zakazuje výplatu zisku, pokud by si tím korporace přivodila úpadek). V případě, že nelze úpadku zabránit, musí nastoupit buď včasná likvidace, nebo podání insolvenčního návrhu. Odvrácení hrozícího úpadku je totiž v zásadě spojeno s uspokojením pohledávek věřitelů.

# Otázka 4

> Osoba s disposičním oprávněním, součinnost orgánů dlužníka a insolvenčního správce, samostatná působnost dlužníka, vazba na věřitelské orgány a jejich rozhodování.

Otázky (Kontrolní otázky):

Student bude umět vymezit osobu, resp. okruh osob s dispozičním oprávněním. Student se seznámí s rozsahem součinnosti orgánů dlužníka a insolvenčního správce. Student bude znát mechanismus rozhodování věřitelských orgánů.

1. Jaké znáte věřitelské orgány? - Schůze, Výbor, Zástupce - **Zodpovězeno**
2. Kdo svolává schůzi věřitelů?
3. Je možné hlasovat na schůzi věřitelů písemně?
4. V jakých případech může hlasovat na schůzi věřitelů věřitel, který s dlužníkem tvoří koncern?
5. Jakým způsobem se zveřejnuje oznámení o svolání schůze věřitelů?

## Osoba s dispozičním oprávněním

1) zák. č. 182/2006 Sb., o úpadku a způsobech jeho řešení (insolvenční zákon)
Věřitelské orgány
§ 46
Schůze věřitelů, věřitelský výbor a zástupce věřitelů
(1) Věřitelskými orgány jsou schůze věřitelů a věřitelský výbor nebo zástupce věřitelů.
(2) Schůzi věřitelů přísluší volba a odvolání členů věřitelského výboru a jeho náhradníků nebo zástupce
věřitelů; rozhoduje též o tom, zda ponechá ve funkci prozatímní věřitelský výbor. Schůze věřitelů si
může vyhradit cokoli, co patří do působnosti věřitelských orgánů. Usnesení, jímž si schůze věřitelů
vyhrazuje působnost jiných věřitelských orgánů, je přijato, jestliže pro ně hlasovala většina tvořená
nejméně dvěma třetinami hlasů přítomných nebo řádně zastoupených věřitelů, počítaná podle výše
jejich pohledávek. Není-li ustanoven věřitelský výbor ani zástupce věřitelů a není-li v tomto zákoně
stanoveno jinak, vykonává schůze věřitelů i jejich působnost.
(3) Věřitelský výbor vykonává působnost věřitelských orgánů s výjimkou věcí, které patří do
působnosti schůze věřitelů nebo které si schůze věřitelů vyhradila.
§ 210
(1) Dlužník je povinen poskytnout insolvenčnímu správci nebo předběžnému správci při zjišťování
majetkové podstaty všestrannou součinnost, zejména dbát pokynů insolvenčního správce nebo
předběžného správce.
(2) Je-li dlužníkem právnická osoba, mají povinnosti podle odstavce 1 její statutární orgány a jejich
členové nebo likvidátor, jde-li o právnickou osobu v likvidaci. Jestliže postavení statutárního orgánu
má více osob oprávněných jednat samostatně, lze splnění těchto povinností požadovat od kterékoli z nich. Uvedené osoby mají tuto povinnost i v případě, že jejich postavení zaniklo v posledních 3
měsících před zahájením insolvenčního řízení.
(3) Insolvenční soud může vyžadovat splnění povinností podle odstavců 1 a 2 také od osob, které jsou
společníky, zaměstnanci nebo členy právnické osoby, a to v rozsahu jejich oprávnění jednat za
právnickou osobu.
(4) Je-li dlužníkem fyzická osoba, mají povinnosti podle odstavců 1 a 2 i její zákonní zástupci; má-li
fyzická osoba více zákonných zástupců oprávněných jednat jejím jménem samostatně, může
insolvenční soud vyžadovat splnění těchto povinností od každého z nich.

# Otázka 5

> Oprávnění a součinnost orgánů dlužníka a insolvenčního správce v
konkursu.

Otázky (Kontrolní otázky):

Student bude znát rozsah oprávnění a součinnosti orgánů dlužníka v konkursu. Student bude umět vymezit rozsah oprávnění a součinnosti insolvenčního správce v konkursu. Student se seznámí s možnými následky porušení povinnosti k součinnosti, které zákon ukládá orgánům dlužníka a insolvenčnímu správci.

1. V jakém rozsahu je povinen dlužník poskytnout součinnost insolvenčnímu správci?
2. V jakém rozsahu je povinen insolvenční správce poskytovat součinnost insolvenčnímu soudu v průběhu konkursu?
3. Jaké následky může mít porušení povinnosti k součinnosti pro orgány dlužníka, resp. jejich členy?
4. Jaké následky může mít porušení povinnosti k součinnosti pro insolvenčního správce?
5. Které orgány dlužníka mají povinnost poskytovat součinnost insolvenčnímu správci v průběhu konkursu?

## Oprávnění a součinnost

1) zák. č. 182/2006 Sb., o úpadku a způsobech jeho řešení (insolvenční zákon)
§ 212
(1) Dlužník musí umožnit insolvenčnímu správci přístup na všechna místa, kde má umístěn majetek
náležející do majetkové podstaty.
(2) Je-li to potřebné, zejména neposkytuje-li dlužník insolvenčnímu správci součinnost potřebnou ke
zjištění a zajištění majetkové podstaty, může insolvenční soud na návrh insolvenčního správce nařídit
prohlídku bytu, sídla a jiných místností dlužníka, jakož i jeho skříní nebo jiných schránek v nich
umístěných, kde má dlužník svůj majetek; za tím účelem je insolvenční správce oprávněn zjednat si do
bytu nebo do jiné místnosti dlužníka přístup, popřípadě uzavřené skříně nebo jiné schránky otevřít.

# Otázka 6

> Oprávnění a součinnost orgánů dlužníka a insolvenčního správce v oddlužení a reorganizaci.

Otázky (Kontrolní otázky):

Student bude umět vymezit oprávnění a součinnost orgánů dlužníka v oddlužení a v reorganizaci. Student bude umět vymezit oprávnění a součinnost insolvenčního správce v oddlužení a v reorganizaci.

1. Jaká oprávnění mají orgány dlužníka v oddlužení a reorganizaci?
2. V jakém rozsahu mají stanovenou povinnost součinnosti orgány dlužníka v oddlužení a v reorganizaci?
3. Jaká oprávnění má insolvenční správce v oddlužení a reorganizaci?
4. V jakém rozsahu má povinnost součinnosti insolvenční správce v oddlužení a reorganizaci?
5. Jaké následky má porušení povinnosti orgánů dlužníka v průběhu oddlužení a reorganizace?

## Oprávnění a součinnosti:

1) zák. č. 182/2006 Sb., o úpadku a způsobech jeho řešení (insolvenční zákon)
§ 210
(1) Dlužník je povinen poskytnout insolvenčnímu správci nebo předběžnému správci při zjišťování
majetkové podstaty všestrannou součinnost, zejména dbát pokynů insolvenčního správce nebo
předběžného správce.
(2) Je-li dlužníkem právnická osoba, mají povinnosti podle odstavce 1 její statutární orgány a jejich
členové nebo likvidátor, jde-li o právnickou osobu v likvidaci. Jestliže postavení statutárního orgánu
má více osob oprávněných jednat samostatně, lze splnění těchto povinností požadovat od kterékoli z
nich. Uvedené osoby mají tuto povinnost i v případě, že jejich postavení zaniklo v posledních 3
měsících před zahájením insolvenčního řízení.
(3) Insolvenční soud může vyžadovat splnění povinností podle odstavců 1 a 2 také od osob, které jsou
společníky, zaměstnanci nebo členy právnické osoby, a to v rozsahu jejich oprávnění jednat za
právnickou osobu.
(4) Je-li dlužníkem fyzická osoba, mají povinnosti podle odstavců 1 a 2 i její zákonní zástupci; má-li
fyzická osoba více zákonných zástupců oprávněných jednat jejím jménem samostatně, může
insolvenční soud vyžadovat splnění těchto povinností od každého z nich.
§ 211
(1) Východiskem zjišťování majetkové podstaty je seznam majetku, který je dlužník povinen předložit
současně s insolvenčním návrhem, případně na základě rozhodnutí insolvenčního soudu.
(2) Insolvenční správce nebo předběžný správce provede vlastní šetření o tom, zda do majetkové
podstaty nepatří i jiné věci, práva, pohledávky a majetkové hodnoty než ty, které dlužník uvedl v
seznamu majetku. Potřebnou součinnost mu jsou povinny poskytnout také věřitelské orgány.
(3) Nemůže-li insolvenční správce nebo předběžný správce dosáhnout úplného zjištění majetkové
podstaty proto, že mu nebyla poskytnuta požadovaná součinnost, oznámí to insolvenčnímu soudu a
navrhne mu přijetí příslušného opatření.
§ 212
(1) Dlužník musí umožnit insolvenčnímu správci přístup na všechna místa, kde má umístěn majetek
náležející do majetkové podstaty.
(2) Je-li to potřebné, zejména neposkytuje-li dlužník insolvenčnímu správci součinnost potřebnou ke
zjištění a zajištění majetkové podstaty, může insolvenční soud na návrh insolvenčního správce nařídit
prohlídku bytu, sídla a jiných místností dlužníka, jakož i jeho skříní nebo jiných schránek v nich
umístěných, kde má dlužník svůj majetek; za tím účelem je insolvenční správce oprávněn zjednat si do
bytu nebo do jiné místnosti dlužníka přístup, popřípadě uzavřené skříně nebo jiné schránky otevřít.
(3) Písemné vyhotovení rozhodnutí podle odstavce 2 nemusí obsahovat odůvodnění; proti tomuto
rozhodnutí není odvolání přípustné. Rozhodnutí se doručuje pouze insolvenčnímu správci a dlužníku.
Insolvenční soud doručí rozhodnutí insolvenčnímu správci spolu se stejnopisem rozhodnutí, který má
být doručen dlužníku. Dlužníku doručí rozhodnutí insolvenční správce při prohlídce místností, kterých
se usnesení týká. Nepodaří-li se insolvenčnímu správci doručit rozhodnutí dlužníku při tomto úkonu,
vrátí je k doručení insolvenčnímu soudu.
(4) Každý, v jehož objektu má dlužník svůj byt, sídlo nebo jiné své místnosti, je povinen strpět, aby
insolvenční správce, který provádí soupis nebo činí úkony směřující k řádnému zajištění a správě
majetkové podstaty, provedl prohlídku bytu a jiných místností dlužníka. Nesplní-li tuto povinnost, je
insolvenční správce oprávněn zjednat si k bytu nebo jiné místnosti dlužníka přístup.


V rámci životního cyklu společnosti se může stát, že ...